---
title: La legge del 26 agosto 1950
permalink: /lavoro_diritti/parita-salariale/parit-salariale/legge-1950
layout: article
---

![Parità salariale 1950](images/lavoro_diritti/parita-salariale/parita-salariale-2.jpg)


La legge approvata il 26 agosto del 1950 per la tutela fisica ed economica delle lavoratrici madri è proposta e fortemente voluta da Teresa Noce (PCI) e sostenuta da Maria Federici (DC).

La legge stabilisce l’impossibilità di licenziare le lavoratrici durante il periodo di gestazione fino al compimento di un anno di età dell’infante; vieta, inoltre, di svolgere lavori pericolosi, faticosi o insalubri alle lavoratrici gestanti.

La norma stabilisce due periodi di riposo durante la giornata lavorativa per l’allattamento, ai datori di lavoro è richiesto istituire una camera di allattamento quando nell’azienda siano occupate almeno trenta donne coniugate di età non superiore ai 50 anni.

Si stabilisce un’indennità giornaliera per l’assenza obbligatoria, dalla data presunta del parto a otto settimane post-partum, pari all’80% della retribuzione, con l’eccezione di lavoranti a domicilio e lavoratrici rurali alle quali viene applicato un assegno una tantum.
